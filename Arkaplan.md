![Wave Echo Mağarası](docs/Resimler/WaveEchoCave.png)
>*Resim: wikidot.com*

#Arkaplan
Beşyüz yıl kadar önce, çeşitli *dwarf* ve gnome kabileleri **Wave Echo Mağarası** olarak bilinen mağaradaki zengin madeni paylaşmak için Phandelver Akdi'ne imza attılar
Minerallerin zenginliğinin yanısıra, bu maden büyük büyüsel güçleri barındırıyordu. İnsan büyücüler, dwarf ve gnome'lar ile birlik oldular ve bu yüce gücü bir demir ocağına yönlendirdiler (*Büyüler Ocağı*). İçerisinde büyülü şeyler oluşturulabiliyordu. Zengin zamanlardı bunlar, yakınlardaki insan şehri **Phandalin** giderek büyüyordu. Fakat kuzeyden *Orc*lar gelip her şeyi yakıp yıktılar.

Kiralık büyücülerin desteğini arkalarında tutan kudretli Orc sürüsü **Wave Echo Mağarası**na saldırdı. İnsan büyücüler dwarf ve gnomelar ile yanyana savaştılar. Bu muhteşem büyü savaşı sonrasında mağaranın büyük bir kısmı zarar gördü. Çok az kişi sağ kurtuldu, sonuçta Wave Echo Mağarasının yeri kayboldu.

Yüzyıllar boyu gömülü zenginliklerin hayalini kuran hazine avcıları ve fırsatçılar Phandalin civarına gelmeye devam ettiler fakat kimse kayıp mağarayı bulamadı. Son yıllarda insanlar tekrar yerleşmeye başladılar, bu günlerde Phandalin derme çatma bir hudut kasabası. Daha önemlisi üç dwarf, "*Rockseeker Kardeşler*" **Wave Echo Mağarasının** girişini buldular ve madenleri tekrar açma niyetindeler.

Ne yazık ki **Wave Echo Mağarası**na ilgi duyan bir tek onlar değiller. *Black Spider* adında gizemli biri alandaki haydut çetelerini ve goblin kabilelerini kontrol ediyor ve son duyumlara göre ajanları *Rockseeker*'ları takip etmiş. Şimdi ise *Black Spider* **Wave Echo**'yu kendine istiyor ve kimsenin yerini bilmemesi için gerekli önlemleri almaya hazır.
